---
title: "Рон до намба"
categorySlug: "life-and-reflections"
date: "2025-09-16T22:53:00Z"
description: 'Коли живеш у будинку під номером, який доставники читають як "приблизно десь тут" і постійно доставляють тобі чужі замовлення.'
---

Одинадцята ночі.<br/>
Божі букашки вже давно сплять і бачать сни, а я повзаю раком по підлозі і збираю пазл який, взагалі-то і призначений для тих самих букашок, що сплять поверхом вище.

Тиша.<br/>
Спокійне цокання настінного годинника.<br/>
Потріскування <s>дров</s> моїх колін...

І раптом… ПРОНИЗЛИВИЙ ДЗІН у тиші і одразу за ним ОГЛУШЛИВИЙ СТУКІТ дверного молотка!#%@??!<br/>
Ледь _не обісравшись_, я підлітаю до дверей "Це паскуда-сусід доніс про мій розкішний плантаційний бізнес із двох кущиків м'яти!" і група захоплення от-от почне вибивати двері. Важко дихаючи, готовий до всього, розчиняю двері вніч…

Стоїть тип у мото-шоломі з двома коробками піци.<br/>
Поглянув на мене, на номер замовлення, на номер будинку, на мене, на номер замовлення… бовкнув `сорі, рон до намба` і швидко ретирувався в темряву, навіть не закривши за собою хвіртку.<br/>
Я так і залишився стояти у тиші ночі, під стрімкий стукіт мого серця.

Минув тиждень.<br/>
Знову неочікуваний дзвінок у двері.<br/>
Цього разу стоїть тьотя в рейтузах, натягнутих на дупцю Кардашян і теревенить по телефону, затиснувши його плечем до вуха. В руках пакунок. На мене нуль уваги. Кинула погляд на номер будинку після чого кинула `сорі, рон до намба` - не мені, мабуть співрозмовниці.<br/>
Розвернула свою дупцю і, шльопаючи в'єтнамками, пошаркала далі вулицею, не відриваючись від телефонної розмови. Я стою наче у помиями облитий.

І от тудей.<br/>
Вже нікого не дивуючий дзвінок.<br/>
Дядько дає мені пакунок, робить портрене фото мене з моїм трофеєм і йде. Я - слон.<br/>
Дивлюся на пакунок - ні прізвища, ні адреси не бачу. Розриваю пакунок і відкриваю коробку - а там картриджі для електронних цигарок. Ну, думаю, от яким чином Діма робить продажі!

Та через хвилину знову дзвінок. Я вже бувалий і все розумію - йду до дверей із розпотрошеним пакунком і під `сорі, рон до намба` віддаю назад рештки пакунка.

Номер мого будинку написаний такими крупними літерами що його з космосу видно, але це не допомагає якщо ти не вмієш рахувати від десяти
